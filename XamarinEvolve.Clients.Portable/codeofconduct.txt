Toestemming om te worden gefilmd, gefotografeerd en opgenomen 

Ik stem er hierbij mee in dat er filmopnames zullen worden gemaakt op TechDays 2016 gehouden in RAI Amsterdam.
 
Door TechDays 2016 te betreden geef ik expliciet toestemming om te worden gefilmd, gefotografeerd en opgenomen.
 
Ik ga ermee akkoord dat alle materiaal dat wordt vastgelegd door Microsoft B.V., gevestigd aan de Evert van de Beekstraat 354, 1118 CZ, te Schiphol alsmede diens wettelijke vertegenwoordigers, gelieerde vennootschappen, licentiehouders en rechthebbenden (hierna te noemen “Microsoft”), dat mijn persoon, vorm, naam, portret en stem bevatten (hierna te noemen “de Media”) door Microsoft wereldwijd voor promotionele doeleinden mag worden gebruikt.
 
Ik vrijwaar Microsoft uitdrukkelijk tegen elke vorm van actie, aansprakelijkheidsstelling, verlies of vordering door mij of door huidige of toekomstige houders van rechten die op mijn persoon betrekking hebben in zake publiciteitsrechten, inbreuk op de privacy, smaad of laster en/of enige andere vorm van onrechtmatige daad of actie die voortvloeit uit het gebruik van de Media. 
 
Voor zover als wettelijk mogelijk doe ik hierbij afstand van het recht om het gebruik van de Media te inspecteren of goed te keuren alsmede van het recht op betaling of aanvullende vergoeding voor enig gebruik van de Media. Ik begrijp en accepteer dat de Media kunnen worden aangepast, gewijzigd, ingekort en gecombineerd met andere content, zoals beelden, video, audio, tekst en grafische voorstellingen. Ik onderschrijf en stem ermee in dat deze vrijwaring bindend is voor mijn erfgenamen en rechthebbenden, en dat de door mij als onderdeel van deze vrijwaring verstrekte persoonlijke informatie door Microsoft mag worden gebruikt en vrijgegeven voor de verkoop, licentiëring en distributie van het uiterlijk, de vorm, de naam, het portret en de stem van de bovengenoemde persoon zoals deze voorkomt op de Media voor commerciële doeleinden.
 
Ik bevestig dat ik ten minste achttien jaar ben, dat ik handelingsbekwaam ben.